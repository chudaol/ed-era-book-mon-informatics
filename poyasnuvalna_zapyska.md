<div id="hypercomments_widget" class="js-hypercomments-widget invisible"></div>

Пояснювальна записка
=============================================

## Мета і завдання навчального курсу

<p>Галузь «Технології» в інтеграції з іншими освітніми галузями є базовою для успішного оволодіння молоді практичними навичками користування сучасними інформаційно-комунікаційними технологіями для розв‘язування життєвих та навчальних завдань.</p>
<p>Формування ІКТ-комптентності учнів – один із пріоритетних напрямів розвитку сучасної загальної освіти.</p>
<p>Програма «Інформатика» для 2–4 класів спрямована на реалізацію мети та завдань освітньої галузі "Технології", визначених у Державному стандарті початкової загальної освіти, та враховує рекомендації ЮНЕСКО «Інформатика в початковій освіті». </p> 
<p>Курс «Інформатики»<i> є підготовчим курсом</i>, що передує більш широкому і глибокому вивченню базового курсу інформатики в середній школі, являє собою скорочений систематичний виклад основних питань науки інформатики та інформаційних технологій в елементарній формі, та носить світоглядний характер.</p>
<p><i>Метою</i> курсу «Інформатики» є формування і розвиток в учнів інформаційно-комунікаційної компетентності та ключових компетентностей для реалізації їх творчого потенціалу і соціалізації у суспільстві. </p>
<p><i>Основними завданнями</i> курсу «Інформатики» є формування в учнів молодшого шкільного віку:<br>
<ul>
<li>початкових уявлень про базові поняття інформатики, зокрема, повідомлення, інформація та дані, інформаційні процеси, комп’ютер та інші пристрої, що використовуються для роботи з повідомленнями та даними, сфери їх застосування у житті сучасної людини в інформаційному суспільстві;</li>
<li>початкових навичок знаходити, використовувати, створювати та поширювати повідомлення та дані, застосовуючи для цього засоби інформаційно-комунікаційних технологій (ІКТ), зокрема, створювати графічні зображення, комп’ютерні презентації, текстові документи, шукати інформацію в мережі Інтернет, користуватися електронною поштою та ін.;</li>
<li>алгоритмічного, логічного та критичного мислення;</li>
<li>початкових уявлень та навичок роботи з різними програмними засобами підтримки вивчення інших предметів початкової школи, а також для розв’язування практичних завдань з цих предметів.</li>
</ul>
<p>Цей курс розглядається як необхідний інструмент, що в сучасному суспільстві сприятиме більш успішному навчанню учнів у молодшій школі і в наступних класах, формуванню як предметних так і ключових компетентностей, всебічному розвитку дитини молодшого шкільного віку. Інформаційно-комунікаційні технології розглядаються в курсів як об’єкт, так і як засіб навчання.</p>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>